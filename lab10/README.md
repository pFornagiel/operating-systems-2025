# Laboratorium 10

## Zadanie 1: Problem lekarza

W ramach zadania należy zaimplementować rozwiązanie problemu synchronizacji w środowisku szpitalnym.

---

### Opis problemu

W małym szpitalu dyżuruje jeden lekarz, który obsługuje dwie grupy:

- **Pacjentów** (np. 20 - ilość pacjentów powinna być konfigurowalna), którzy przychodzą na konsultację
- **Farmaceutów** (np. 3 - ilość farmaceutów powinna być konfigurowalna), którzy dostarczają leki do apteczki w szpitalu

---

### Zasady działania

- Lekarz jest człowiekiem bardzo zapracowanym i przemęczonym, więc kiedy idzie spać to śpi tak długo jak tylko może
- Lekarz jak wspomniano jest zapracowany, więc przeprowadza konsultację tylko jeśli zbierze się dokładnie 3 pacjentów
- Po konsultacji lekarz wraca do spania
- Z powodu prawnie narzuconych restrykcji po pandemi w szpitalu może przebywać maksymalnie 3 pacjentów, a reszta nie jest w ogóle wpuszczana do szpitala
- Apteczka (leki) ma ograniczoną pojemność (np. 6), a każda konsultacja zużywa 3 jednostki leku (po jednym dla każdego pacjenta na konsultacji)
- Uzupełnianie apteczki jest możliwe dzięki farmaceutom
- Lekarz może przyjąć pacjentów tylko, jeśli ma dostępną wystarczającą ilość leków w apteczce (conajmniej 3)

---

## Komunikaty

Lekarz, pacjenci oraz farmaceuci powinni informować w formie komunikatów (informacji na standardowe wyjście o aktualnych etapach).

**Zmienne do komunikatów:**
- TIME - dokładny czas w systemie
- PATIENT_ID - identyfikator pacjenta
- PHARMACIST_ID - identyfikator farmaceuty

---

### Zachowania pacjentów

- Przychodzą do szpitala po losowym czasie (2–5s)
  - *Komunikat: [TIME] - Pacjent(PATIENT_ID): Ide do szpitala, bede za _ s*
- Jeśli w poczekalni czeka już 3 pacjentów – wracają później (robią sobie krótki spacer dookoła szpitala i znowu sprawdzają poczekalnie, jeśli dalej zajęta to znowu)
  - *Komunikat: [TIME] - Pacjent(PATIENT_ID): za dużo pacjentów, wracam później za _ s*
- W przeciwnym razie siadają w poczekalni
  - *Komunikat: [TIME] - Pacjent(PATIENT_ID): czeka _ pacjentów na lekarza*
- Jeśli są trzecim pacjentem w poczekalni to budzą lekarza
  - *Komunikat: [TIME] - Pacjent(PATIENT_ID): budzę lekarza*
- Po konsultacji wracają do domu
  - *Komunikat: [TIME] - Pacjent(PATIENT_ID): kończę wizytę*

---

### Zachowania farmaceutów

- Przybywają z nową dostawą po losowym czasie (5–15s)
  - *Komunikat: [TIME] - Farmaceuta(PHARMACIST_ID): ide do szpitala, bede za _ s*
- Jeśli apteczka jest pełna – czekają na jej opróżnienie
  - *Komunikat: [TIME] - Farmaceuta(PHARMACIST_ID): czekam na oproznienie apteczki*
- Jeśli apteczka jest pusta lub się kończy (ilość leków < 3):
  - Budzą lekarza
    - *Komunikat: [TIME] - Farmaceuta(PHARMACIST_ID): budzę lekarza*
  - Dostarczają nową partię leków
    - *Komunikat: [TIME] - Farmaceuta(PHARMACIST_ID): dostarczam leki*
  - Po dostawie kończą pracę
    - *Komunikat: [TIME] - Farmaceuta(PHARMACIST_ID): zakończyłem dostawę*

---

### Zachowania lekarza

- Śpi, dopóki nie wystąpi jeden z warunków:
  - 3 pacjentów czeka, i leki >= 3
  - farmaceuta czeka, i apteczka się kończy leki < 3
- Budzi się
  - *Komunikat: [TIME] - Lekarz: budzę się*
- Jeśli są pacjenci i leki:
  - Konsultuje ich
    - *Komunikat: [TIME] - Lekarz: konsultuję pacjentów PATIENT_ID1, PATIENT_ID2, PATIENT_ID3*
  - Zużywa 3 leki
  - Konsultacja trwa 2–4s
- W przeciwnym razie, jeśli są farmaceuci i miejsce w apteczce:
  - Odbiera dostawę
    - *Komunikat: [TIME] - Lekarz: przyjmuję dostawę leków*
  - Uzupełnia apteczkę
  - Dostawa trwa 1–3s
- Po wykonaniu działania wraca spać
  - *Komunikat: [TIME] - Lekarz: zasypiam*

---

## Wymagania implementacyjne

Program należy zaimplementować korzystając z wątków (pthread) i mechanizmów synchronizacji biblioteki POSIX Threads (mutex, condition variable). Po uruchomieniu programu wątek główny tworzy wątki dla Lekarza, Pacjentów oraz Farmaceutów.

- Ilość pacjentów i farmaceutów powinna być możliwa do przekazania jako parametr uruchomieniowy programu (pierwszy parametr to ilość pacjentów, drugi parametr to ilość farmaceutów)
- Praca lekarza się kończy, gdy nie ma więcej pacjentów do wyleczenia
- Do spania Lekarza powinny być wykorzystane Warunki Sprawdzające (Condition Variables)
- Użycie odpowiednich mechanizmów ma zagwarantować niedopuszczenie, np. do zdarzeń: Lekarz śpi chociaż czeka na niego 3 pacjentów lub Farmaceuta nie jest w stanie uzupełnić leków, więcej niż jeden farmaceuta uzupełnia apteczkę itp.

---